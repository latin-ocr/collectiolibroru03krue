 

l
ῐ
l

Hoc titulo inscripsit Cuiacius tractatum qui sequitur, quem
in operum suorum collectione Parisiis 1577, in fronte Con-
sultationum (uol. Ι p. 271 sqq.) edidit. hunc tractatum cum
Cuiacius iam a. 1563 ab Antonio Loisello accepisset, inde eas
Pauli sententias, quae ex eo demum innotuerunt, itemque
nonnullas constitutiones a. 1564 in Obseruationum libro VII
c. 5. 26. 27 ediderat (3, 6—9. 4, 3. 7 extr. 5, 5—7. 6, 53.
6. 8. 9. 13), deinde easdem sententias et constitutiones fere
omnes quae in hunc tractatum receptae sunt collectioni libro-
rum iuris Anteiustiniani a. 1566 Lugduni editae inserueratl).
denique postquam a. 1577 ipsam Consultationem edidit, alteram
Consultationis editionem ei fontium iuris Anteiustiniani collectio-
ni, quae a. 1586 Parisiis prodiit, Cuiacius ita inseruit, ut ab edi—
tione anni 1577 in nonnullis locis recederet et tractatus exitum
(9, 17—19) in illa nescio quo errore omissum2) tum demum
restitueret. quod autem ne eis quidem textibus, qui annis 1562
et 1566 publicati sunt, omnino cum editione anni 1577 con-
uenit, id inde explicandum uidetur esse, quod Cuiacius cum in
illis genuinam locorum faciem restituere temptasset, in Consul- Δ
tatione edenda traditam lectionem ita retinendam esse putarit,
ut ab ea 11011 recederet nec ad coniecturas refugeret, nisi de
uitio constaret. itaque cum codicis Loiseliani post Cuiacium
nullum uestigium apparueritss), ex quattuor illis Cuiacii editio-
nibus (reliquae enim omnes ab his pendent) Consultationis con—

1) Extant in hac editione 1, 6—10. 2, 6. 7. 3, 6—9. 4, 3. 7.
9—11. 5, 5—7. 6, 5a.6.S.9. 10. 9, 1-11. 13-16, 18, 19.

2) 9, 18. 19 iam anno 1566 editae sunt.

3) Ι11 libro Parisiensi 9652 (olim Suppl. Lat. 779, cf. Haenel
Nouellae p. XIV), ex quo Loisellus eodem sere tempore Maioriani No-
uellas cum Cuiacio communicauit (Cuiacius eas a. 1566 primum edidit),
Consultationem neque inesse neque in eo umquam fuisse libro per-
lustrato Monunseno nuntiauit H. Omont.

