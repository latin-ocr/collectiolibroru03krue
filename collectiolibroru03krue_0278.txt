*268—

Quod ad aetatem scholiorum attinet, ea inter annum 439,
postquam Theodosianus Codex uim legis obtinuit (citatur enim
in §2 3) et annum 533, quo leiani opus et in fori usu
et in iuris scholis Digestis Iustinianis cessit, scripta esse
apparet3 neque improbabiliter Huschke coniecit ea anteriora
esse constitutione Cod. lust. 5, 1, 5 anno 472 lata, qua con-
stitutio in §2 citata uidetur abolita esse.

Editio mea eo fragmentorum apographo nititur, quod
post minus accuratam Zachariaei editionem ipse loco supra
laudato edendum curaui. a quo ubicumque lectio in con-
textum recepta recessit, apographi lectio in adnotatione addita
littera C enotata est, ut tamen notis iuris ceterisque serip-
turae compendiis, quibus librarius tam in Latinis quam in
Graecis usus est, quoad fieri potuit, plena scriptura sub—
stitueretur. In contextu restituendo fere egregias Zachariaei
coniecturas secutus sum.

C=apographum fragmentorum editum in annalibus
Zeitschrift der Savigny-Stiftung R. A. IV p. 5 sqq.

