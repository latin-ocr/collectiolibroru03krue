—4—

tria prima soluta, factum est ut in foliis de quibus diximus tri-
ginta tribus inueniantur solitaria nouem (f. 84. 85. 86. 87. 92.
95. 98. 99. 100). antiquioris libri quae extant reliquiis quan-
tum fieri potest inter se rursus coniunctis eius apparuit super-
esse solia integra octodecim, mutila parte tertia duo, mutila
binis tertiis octo. scriptura ita deleta est, ut idoneis remediis
adhibitis redierit fere uniuersa3 quadrata est simillima Gai Ve-
ronensis digestorumque Florentinorum, qualem commonstrat
a Maio propositum et probatum Detlefseno specimen adiunctum
etiam et Hollwegianae editioni et meae priori. conscriptio libri
cum propter argumentum eius ante saec. IV. extremum reici
nequeat, quominus ad hoc ipsum uel certe ad quintum saecu-
lum referatur nihil impedit. orthographiam sane librarius
non solum ad sequioris aetatis leges formauit, ut saepe f ad-
hibuit pro Graeco ph (cf. ephemeridis Hermae uol. 14 p. 65
seq), sed etiam non raro corrupit, sed quae peccauit, ea fere
sunt, a quibus quarti quintique saeculi ne publica quidem monu-
menta abstinent, maxime ae pro ἓ et ἕ, cum e contrario e pro
ae raro offendatur, h initio uocabuli ad uocalem perperam ad—
iecta passim, raro omissa, i et y litterae inter se permutatae
similesque aliae mendae in Graecis. e contrario exceptione
singulari liber immunis prorsus mansit tam a barbara litte-
rarum b et υ permutatione ab initio inde saeculi tertii uel iu
publicis monumentis quodammodo perpetua quam a littera m
in fine uocabulorum male aut adiecta aut omissa1. folium
scriptor non in paginas diuisit, sed per integrum uersus con-
tinuauit. uersus scripturae antiquioris folium habet tricenos
binos, litteras uersus a quinquagenis ad sexagenas, itaque ut
missam faciamus inaequalitatem in scindendis foliis hic illic
obuiam, ubi supersunt partes duae, in singulis uersibus deside-
rantur litterae inter senas denas et uicenas, ubi tertia pars
sola remansit, inter tricenas senas et quadragenas. sed propter
usum notarum in codice frequentissimum hisce elementis
saepe significatur numerus litterarum aliquanto maior.

Ad antiquum foliorum ordinem restituendum indicia ad-
sunt tria: quaternionum, quos solito more librarius in extremae
cuiusque quaternionis paginae ora ima numerauit, numeri
qui supersunt quattuor VI. XV. XXVII. XXVIIII, foliorum
quae hahemus non solitariorum cohaesio3 denique sermonis
uel certe argumenti continuatio. quibus adiumentis quo per-
uentum sit, ostendit tabula subiecta, ,ubi folia ea, quae in re-

1) Mendae singulares, quales offenduntur c. 14 u. S, c. 16 11. 2, c. 89
u. 3, longe recedunt a solita in his perturbatione.

