Codicum Gregoriani et Hermogeniani ipsorum exemplaria
cum perierint, si ea quae in Iustinianum Codicem recepta
sunt excipias, hodie paucissima fragmenta supersunt, quae Lex
Romana Wisigothorum eiusque Appendices, Vaticana fragmenta,
Collatio‚ Consultatio seruarunt: praeterea in nonnullis Legis
Romanae wisigothorum et Codicis Iustiniani libris manu
scriptis leguntur paucae constitutiones Codicum Gregoriani et
Hermogeniani, quae non ad ipsum horum corporum contextum
pertinent, sed additamenti loco postea adiectae sunt: unam
denique constitutionem exscripsit Augustinus (p. 240) nonnulla-
rumque argumenta laudantur in Lege Romana Burgundionum,
in scholiis Sinaiticis (infra p. 269 sqq.) et in Thalelaei scholiis
ad Iustinianum Codicem conscriptis.

Haec fragmenta a prioribus editoribus in unum corpus
collecta et certo ordine disposita sunt: cum tamen neque hi
uiri docti de ordine restituendo inter se consenserint neque
mihi ea in re cum eis, praesertim curn Haenelio nouissimo
editore conueniat⁷ ab hac edendi ratione ita recedendum pu-
taui, ut primo loco ederem solam epitomen horum Codicum
a Wisigothis consectam, deinde omnium fragmentorum tabulas
ad ipsorum Codicum quoad fieri potuit ordinem redactas com-
ponerem.

Quod ad Legis Romanae Wisigothorum contextum resti-
tuendum attinet, optimi illi libri, quorum ope Pauli sententias
restituimus, in hac parte deficiunt, nisi quod in codice Mona—
censi D 2 saeculi fere septimi rubricarum Codicum Gregoriani
et Hermogeniani index initio totius Legis superest. adhibui
igitur secundi ordinis libros Gothanum 84 Parisiensem 4404
Vaticanum reg. 1128· saeculo nono uel decimo exaratos et
cum hi codices in nonnullis mendis inter se consentiant,
codicem Aurelianensem 207 ab Haenelio collatum in subsidium
uocaui.

M = Monacensis D 2

G = Gothanus 84 (desinit in p. 234, 15)
Ρ = Parisiensis 4404

V = Yatieanus reg. 1128.

